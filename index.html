<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Şerbetli İrmik Tatlısı Tarifi</title>
</head>
<body>
    <section>
        <article>
    <h1>Şerbetli İrmik Tatlısı Tarifi</h1>
        <p>
            İrmik tatlısının ne kadar efsane bir lezzet olduğuna değinmiş ve irmik tatlısı tarifini sizlerle paylaşmıştık. İrmik tatlısının lezzetini bir kat daha arttırmak ve damaklarda kalıcı bir tat bırakmak üzere bu sefer tarifine şerbet ekliyor ve fırında pişiriyoruz. Tatlı tarifleri arasında ona ayrı bir yer ayıracaksınız. Az malzemeli şerbetli tatlılar arasında en çok sevilen tatlılardan biri olmaya da aday kendileri. Karşınızda çay saatlerinizin vazgeçilmezlerinden biri olacak şerbetli irmik tatlısı tarifi!
            
                    Mutfağa yeni yeni girmeye başlayanların bile kolaylıkla yapabileceği bir tarif üstelik. Sünger gibi kıvamı sayesinde tüm şerbetini içine çekiyor. Yumuşacık dokulu mükemmel bir lezzete dönüşüyor. Dilerseniz üzerine fıstık, file badem gibi malzemeler ilave ederek süsleyebilirsiniz. Çayınızın yanına hemen hazır! Şimdiden ellerinize sağlık.
                    
                    Adım adım resimli ve videolu anlatımıyla irmik tatlısı tarifi karşınızda!
                    
                    İrmikli tatlı tarifleri arasında özel bir yere koyacağınız şerbetli irmik tatlısından sonra daha hafif bir alternatif isterseniz sütlü irmik tatlısına da şans verebilirsiniz.
        </p>
        <b>Tarif:</b>Yasemin Gürsürer

            <p><u><font color="red">Kaç Kişilik: </font>10 dilim</u>
            <u><font color="red">Hazırlama Süresi: </font>20 dakika</u>
            <u><font color="red">Pişirme Süresi: </font>1 saat</u>
            </p>
            <h2>Şerbetli İrmik Tatlısı Tarifi İçin Malzemeler</h2>
            <ul>
                <li>9 yemek kaşığı irmik</li>
                <li>3 adet yumurta</li>
                <li>1 çay bardağı yoğurt</li>
                <li>1,5 su bardağı un</li>
                <li>1 su bardağı süt</li>
                <li>1 paket kabartma tozu</li>
                <li>1 paket vanilin</li>
            </ul>
            <h3>Fırın kabını yağlamak için:</h3>
            <ul>
                <li>1 yemek kaşığı tereyağı</li>
            </ul>
            <h3>Şerbeti için:</h3>
            <ul>
                <li>2 su bardağı su</li>
                <li>2 su bardağı toz şeker</li>
                <li>1/2 adet limon suyu</li>
            </ul>

            <h2>Şerbetli İrmik Tatlısı Tarifi Nasıl Yapılır?</h2>
            <ol>
                <li>3 adet yumurta, 9 yemek kaşığı toz şeker ve 1 çay bardağı yoğurdu derin bir kapta mikser yardımıyla toz şeker eriyene kadar çırpın.</li>
                <li>1 su bardağı süt, 1 paket vanilini ekleyin.</li>
                <li>1,5 su bardağı elenmiş un, 9 yemek kaşığı irmik ve 1 paket kabartma tozunu sırasıyla ekleyin.  Ardından güzelce karıştırın.</li>
                <li>Fırın kabını tereyağı ile yağlayın ve tatlı harcını kalıba aldıktan sonra üzerini bir spatula yardımıyla düzeltin.</li>
                <li>Tatlıyı önceden ısıtılmış 175 derece fırında 35 dakika kadar pişirin.</li>
                <li>Tatlının şerbeti için; 2 su bardağı toz şeker ve 2 su bardağı suyu 10 dakika kadar kaynatın. 3-4 damla limon suyunu katın ve kaynayan şerbeti 5 dakika sonra ocaktan alın, ılınması için bekletin.</li>
                <li>Fırından aldığınız sıcak tatlının üzerine ılık şerbeti dökün, şerbetini içine çekmesi için 10 dakika kadar bekledikten.</li>
                <li>Sonra dilimleyin.</li>
                <li>Ardından servis edin. Afiyet olsun!</li>
            </ol>

    </article>
    </section>
</body>
</html>